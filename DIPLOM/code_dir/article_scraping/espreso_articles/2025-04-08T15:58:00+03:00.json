{
    "href": "https://espreso.tv/svit-u-trampa-rozglyadayut-mozhlivist-udariv-po-narkokartelyakh-u-meksitsi-nbc",
    "timestamp": "2025-04-08T15:58:00+03:00",
    "title": "У Трампа розглядають можливість ударів по наркокартелях у Мексиці, - NBC",
    "paragraphs": [
        "Адміністрація американського президента Дональда Трампа обмірковує можливість ударів по мексиканських наркокартелях, аби боротися із злочинними групами, що торгують наркотиками через південний кордон США",
        "Раніше Трамп також обґрунтовував рішення введення мит проти Мексики тим, що наркотики ще потрапляють у США на \"дуже високому і неприйнятному рівні\".",
        "Про це повідомляє NBC News із посиланням на шістьох джерел серед військових та правоохоронців.",
        "Зазначено: адміністрація Білого дому, Пентагон і представники розвідки США обговорювали ймовірність ударів проти керівників наркокартелів та їхніх логістичних мереж у координації з урядом Мексики.",
        "Такі дискусії перебувають на ранній стадії й наразі Штати не ухвалили остаточного рішення. Водночас джерела видання наголошують, що в межах обговорень не виключений варіант односторонніх прихованих дій Вашингтона без схвалення Мексики.",
        "Водночас у матеріалі йдеться: дії, які розглядають США, можуть передбачати залучення безпрецедентної кількості персоналу, а також використання БПЛА.",
        "Зокрема, як стверджують NBC 6 співрозмовників, американські військові й ЦРУ активізували спостережувальні польоти над Мексикою для збору розвідданих. За словами джерела видання, Штати прагнуть створити список цілей для ураження, який, найімовірніше, міститиме оперативників картелів, їхній транспорт та склади."
    ],
    "sources": [
        "https://espreso.tv/svit-tramp-pidtverdiv-vvedennya-mit-na-tovari-z-meksiki-y-kanadi-z-4-bereznya",
        "https://www.nbcnews.com/politics/national-security/trump-administration-weighs-drone-strikes-mexican-cartels-rcna198930"
    ]
}