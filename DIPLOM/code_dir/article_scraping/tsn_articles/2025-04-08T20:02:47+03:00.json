{
    "href": "https://tsn.ua/ato/rosiiany-stratyly-poranenoho-ukrayinskoho-biytsia-na-donechchyni-2804315.html",
    "timestamp": "2025-04-08T20:02:47+03:00",
    "title": "\n        Росіяни стратили пораненого українського бійця на Донеччині\n            ",
    "paragraphs": [
        "Пораненого військовослужбовця Сил оборони з зеленим скотчем на касці вбили двоє росіян.",
        "Російські солдати зі 144-ї мотострілецької дивізії розстріляли пораненого бійця Сил оборони в районі Катеринівки Донецької області.",
        "Про це повідомляє DeepState.",
        "Противник опублікував кадри штурмових дій біля Катеринівки.",
        "«На одному з моментів відео два пі**ри розстрілюють військовослужбовця Сил оборони з зеленим скотчем на касці», — коментують аналітики DeepState.",
        "Український військовий, судячи з кадрів, поранений і подавав ознаки життя, але двоє росіян убили його.",
        "Нагадаємо, вже йшлося про встановлення особи одного з російських військових, які здійснили військовий злочин — розстріляли шістьох українських військовополонених у Донецькій області. Це солдат підрозділу «Шторм» Олег Яковлєв.",
        "Раніше двох військових РФ засудили за жорстокі тортури та розстріл трьох братів на Чернігівщині в березні 2022 року."
    ],
    "sources": [
        "https://t.me/DeepStateUA/21618",
        "https://tsn.ua/tags/%D0%B2%D1%96%D0%B9%D1%81%D1%8C%D0%BA%D0%BE%D0%B2%D1%96%20%D0%B7%D0%BB%D0%BE%D1%87%D0%B8%D0%BD%D0%B8",
        "https://tsn.ua/ato/viyskovi-rf-shturmuyut-toreckiy-napryamok-novoyu-taktikoyu-podrobici-2748636.html",
        "https://tsn.ua/ato/zhorstoke-katuvannya-ta-strata-ukrayinciv-na-chernigivschini-yakiy-virok-sud-obrav-okupantam-2759391.html"
    ]
}