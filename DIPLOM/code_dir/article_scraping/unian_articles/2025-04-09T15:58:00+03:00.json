{
    "href": "https://www.unian.ua/tourism/news/london-viznali-nayglamurnishim-mistom-yevropi-u-2025-roci-12971787.html",
    "timestamp": "2025-04-09T15:58:00+03:00",
    "title": "Від моди до салонів краси: названо найгламурніші міста Європи",
    "paragraphs": [
        "Очолила рейтинг столиця Великобританії Лондон.",
        "Чимало туристів тягнуться до міст, які випромінюють гламур та пропонують ідеальне поєднання стилю, краси та елегантності. Модниці з усього світу прибувають туди на шопінг, модні заходи або просто щоб розслабитися в місцевих СПА-салонах.",
        "Експерти косметичної фірми Catrice проаналізували кількість торгових точок, СПА-салонів і салонів краси, онлайн-інтерес до йоги й пілатесу поблизу, частоту проведення заходів, присвячених моді та красі, а також обсяг хештегів в Instagram, пов'язаних зі стилем, для кожного міста, щоб визначити найгламурніші міста Європи в 2025 році.",
        "Очолила рейтинг британська столиця Лондон, де експерти нарахували понад 4,5 тисячі салонів краси, більш ніж 850 СПА-салонів, майже 2,1 тисячу магазинів, 4,2 тисячі тематичних подій, 484 тисячі пошукових запитів щодо йоги та більш ніж 5 мільйонів тематичних хештегів в Instagram.",
        "При цьому автори дослідження зазначають, що під час складання рейтингу вони враховували співвідношення кількості послуг і запитів до населення міст, для забезпечення справедливого порівняння міст різного розміру. Таким чином другу сходинку в рейтингу зуміло посісти швейцарське місто Цюріх із населенням менше 500 тисяч осіб, проти майже 9 мільйонів у Лондона і трохи більше ніж 2 мільйонів у Парижа, який посів третю сходинку.",
        "Як повідомляв УНІАН, раніше експерти визначили найпопулярніші країни світу серед любителів СПА.",
        "Читайте свіжі новини туризму, шукайте ідеї для подорожей та дивіться мальовничі фото з усього світу на Телеграм-канал УНІАН.Туризм."
    ],
    "sources": [
        "https://www.unian.ua/editor/marina-grigorenko",
        "https://www.unian.ua/lite/style/top-5-veshchey-kotorye-vsegda-nosyat-samye-stilnye-francuzhenki-12928932.html",
        "https://www.unian.net/tourism/lifehacking/10357416-zimniy-shopping-v-evrope-kogda-i-gde-iskat-samye-appetitnye-rozhdestvenskie-skidki.html",
        "https://www.catrice.eu/en-de/make-up-tips/most-glamorous-cities",
        "https://www.unian.ua/tourism/news/v-yetnam-viznali-naykrashchim-miscem-u-sviti-dlya-lyubiteliv-spa-12909273.html",
        "https://t.me/uniantourism"
    ]
}