{
    "href": "https://tsn.ua/ato/pryyikhaly-navchatysia-i-daleko-ne-durni-osman-pro-kytayskykh-viyskovykh-na-fronti-2804318.html",
    "timestamp": "2025-04-08T20:21:47+03:00",
    "title": "\n        Приїхали навчатися і далеко не дурні: \"Осман\" про китайських військових на фронті\n            ",
    "paragraphs": [
        "За словами Бунятова, китайці розуміють російську мову і доволі професійно поводяться на полі бою.",
        "Китайські солдати, які воюють на боці РФ, розуміють російську мову і доволі професійно поводяться на полі бою.",
        "Про це заявив командир взводу 24-го ОШБ «Айдар» Станіслав Бунятов із позивним «Осман».",
        "«Китайців взяли в полон. В Інтернеті один за одним пабліки публікують смішного китайця, який насправді далеко не лох», — зазначив він.",
        "За словами Бунятова, китайці приїхали навчатися, а не заміняти росіян на позиціях. Крім того, вони мають свою легенду, розуміють російську мову і доволі професійно поводяться на полі бою.",
        "Нагадаємо, що українські військові вперше взяли в полон двох китайських військових.",
        "Президент Зеленський розповів, що ЗСУ вступили в бій на Донеччині із шістьма китайськими військовими. Двоє з них потрапили в полон.",
        "ТСН.ua зібрав все, що відомо про китайських полонених."
    ],
    "sources": [
        "https://t.me/stanislav_osman",
        "https://tsn.ua/ato/zsu-vpershe-vzialy-v-polon-dvokh-hromadian-kytaiu-pershi-detali-2804072.html",
        "https://tsn.ua/ato/pershi-poloneni-kytaytsi-v-poloni-zsu-zelenskyy-rozkryv-detali-2804120.html",
        "https://tsn.ua/ato/kytayski-viyskovi-u-poloni-zsu-shcho-vidomo-pro-yikhniu-uchast-u-viyni-proty-ukrayiny-2804309.html#gena66b03"
    ]
}