{
    "href": "https://tsn.ua/ato/zsu-zavdaly-potuznoho-udaru-po-viyskovykh-skladakh-na-kurshchyni-iakyy-rezultat-2804312.html",
    "timestamp": "2025-04-08T19:58:31+03:00",
    "title": "\n        ЗСУ завдали потужного удару по військових складах на Курщині: який результат\n            ",
    "paragraphs": [
        "Знищення цього об’єкта суттєво знижує військовий потенціал РФ на Сумському напрямку.",
        "У понеділок, 7 квітня, Повітряні сили ЗСУ завдали удару по комплексу складських приміщень, який активно використовувався окупантами в Озерках Курської області.",
        "Про це передає пресслужба Генштабу ЗСУ.",
        "Внаслідок удару удару було знищено ангари, кілька військових будівель, а також технічне обладнання. Ліквідовано понад 30 окупантів, зокрема екіпажі дронів і ремонтників.",
        "«Знищення цього об’єкта суттєво знижує можливості Російської Федерації для ведення бойових дій проти підрозділів Сил оборони України в Сумській області та на Курському напрямку», — йдеться в повідомленні.",
        "Генштаб запевняє, що ЗСУ завдають ударів по дійсних військових цілях противника та вживають усіх заходів для максимального захисту цивільного населення і знищують елементи військової інфраструктури ворога до припинення ним збройної агресії.",
        "Раніше головком ЗСУ Олександр Сирський доповів президентові Зеленському про ситуацію у Курській і Бєлгородській областях РФ."
    ],
    "sources": [
        "https://t.me/GeneralStaffZSU",
        "https://tsn.ua/ato/shcho-vidbuvayetsia-u-kurskiy-ta-byelhorodskiy-oblastiakh-rf-syrskyy-dopoviv-zelenskomu-2803517.html"
    ]
}