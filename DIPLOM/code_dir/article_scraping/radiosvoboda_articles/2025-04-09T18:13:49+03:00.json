{
    "href": "https://www.radiosvoboda.org/a/news-rosiyany-persony-non-grata-dyplomaty-rumuniya/33378638.html",
    "timestamp": "2025-04-09T18:13:49+03:00",
    "title": "\nРосія висилає двох румунських дипломатів\n",
    "paragraphs": [
        "МЗС Росії оголосило персонами нон грата аташе з питань оборони при румунській дипмісії в Москві та його заступника. Тимчасово повіреного у справах Румунії Ліліану Бурде викликали до російського МЗС та вручили їй відповідну ноту.У відомстві заявили, що це відповідь на рішення Румунії вислати російського військового аташе Віктора Маковського та його заступника Євгена Ігнатьєва. МЗС назвало це рішення «нічим не мотивованим».Влада Румунії оголосила персонами нон грата Маковського та Ігнатьєва 5 березня. МЗС Румунії не пояснило причини свого рішення. Як повідомляє румунська служба Радіо Свобода, у міністерстві вважають, що Маковський та Ігнатьєв «здійснювали діяльність, що суперечить положенням Віденської конвенції про дипломатичні відносини 1961 року».За даними Spotmedia, заступник військового аташе посольства Росії в Бухаресті Євген Ігнатьєв міг бути пов’язаний з колишнім кандидатом у президенти Румунії Келіном Джорджеску, проти якого заведено кримінальну справу. Джорджеску звинувачують у діяльності, спрямованій проти конституційного ладу, поширенні хибної інформації, хибних заяв, а також у створенні ксенофобських та антисемітських груп.Джерела Румунської служби Радіо Свобода повідомляють, що Євген Ігнатьєв був відомою фігурою в політичних та ділових колах Румунії, і міг підозрюватися у шпигунстві.В Останні три роки чисельність російського дипломатичного персоналу, акредитованого у Бухаресті, скоротилася на дві третини. В такій же мірі скоротилася чисельність румунського персоналу, акредитованого Російської Федерації."
    ],
    "sources": [
        "https://www.radiosvoboda.org/a/news-rumunia-atashe-rf/33337475.html",
        "https://www.radiosvoboda.org/a/news-dzhordzhesku-rumuniya-sud-vybory/33339576.html"
    ]
}