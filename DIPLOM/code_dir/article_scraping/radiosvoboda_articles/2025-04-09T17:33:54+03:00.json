{
    "href": "https://www.radiosvoboda.org/a/news-bilotserkivets-udar-dbr-obshuk/33378602.html",
    "timestamp": "2025-04-09T17:33:54+03:00",
    "title": "\nСпівголова фракції «Удар» в Київраді Білоцерковець ДБР заявив про обшук. У бюро кажуть – через криптовалюту\n",
    "paragraphs": [
        "Державне бюро розслідувань провело обшуки у співголови фракції «Удар» в Київраді Дмитра Білоцерковця.Як стверджує депутат, ці слідчі дії відбувались «без жодного правового обґрунтування, без пояснень, без рішення суду».",
        "«Розцінюю це як спробу залякування мене владою за мою політичну позицію і зокрема за те, що називаю корупціонерів і злодіїв від влади – корупціонерами та злодіями», – йдеться в його заяві.",
        "ДБР у коментарі виданню LB.ua підтвердили проведення слідчих дій, про які заявив Білоцерківець.",
        "Обшуки, які відбулися 8 квітня, проводили слідчі ДБР у зв’язку з перевіркою походження криптовалюти у власності депутата. За даними правоохоронців, йдеться про володіння криптовалютою на суму в 30 млн дол. Оперативно-слідчі дії проходили за місцем проживання Дмитра Білоцерківця.",
        "У бюро зазначили, що провадження, в рамках якого проводилися обшуки, не пов’язане з іншими гучними справами стосовно посадовців КМДА і Київради і стосується винятково походження коштів у депутата Білоцерківця."
    ],
    "sources": [
        "https://lb.ua/kyiv/2025/04/09/670189_obshuki_deputata_kiivradi.html"
    ]
}